---
title: Dla czego tyjemy?
tags: tycie, nadwaga
category: Dieta
excerpt: Dlaczego przybieramy na wadze? Jakie czynniki mogą się przyczyniać do tego problemu?
created: 2020-03-11
image: ./images/problemy-z-tyciem.jpg
image_caption: Photo created by jcomp on Freepik
author: author1
---

## Problematyczna otyłość

Problemy związane z tyciem wielu osobom utrudniają życie. Dlaczego przybieramy na wadze? Jakie czynniki mogą się przyczyniać do tego problemu? Warto pamiętać, że tycie nie jest problemem związanym tylko i wyłącznie z niewłaściwą dietą. 
Przybieranie na wadze może się przecież wiązać z rozwojem różnych chorób, może być też skutkiem zaburzeń hormonalnych lub zmian związanych z naszym stylem życia. Co warto wiedzieć na temat tego problemu? Jakie objawy powinny wzbudzać nasze zaniepokojenie?

## Problem rzucających palenie

Tycie jest częstym problemem wśród tych, którzy rzucają palenie. Co robić, by walki o zdrowie nie zacząć od przybierania na wadze? Aktywność fizyczna oraz sięganie po lekkie przekąski pozwalające oszukać głód – oto podstawa. Tycie jest też problemem dość częstym wśród tych osób, które prowadziły aktywny tryb życia, lecz nagle swą aktywność ograniczyły. W takim przypadku przyczyną tycia jest niedostosowanie diety do nowej sytuacji i sięganie po zbyt kaloryczne posiłki.

## Problem z hormonami

W przypadku kobiet, przybierane na wadze często okazuje się problemem związanym z hormonami. Jest to doskonale widoczne w okresie napięcia przedmiesiączkowego, kiedy to organizm gromadzi znacznie więcej wody niż zazwyczaj. Jakie czynniki mogą się dodatkowo przyczyniać do problemów z tyciem? Wiadomo, że bardzo duży wpływ na masę naszego ciała ma stres. Zdenerwowane osoby częściej sięgają po różnego rodzaju przekąski, „zajadając” napięcie nerwowe. By pokonać taki problem, warto opanować podstawowe techniki relaksacji oraz znaleźć inne metody walki ze stresem, a w poważniejszych przypadkach skorzystać z pomocy lekarza. Tycie wiązać może się też z przyjmowaniem niektórych leków, np. leków hormonalnych oraz tych, w których kortyzon i jego pochodne.

![Otyłość](.\images\czemu-tyjemy-dieta.jpg "problemy z otyłościa")

## Choroby towarzyszące otyłości
Przybieranie na wadze może się też okazać skutkiem rozwijającej się choroby. Choroby nerek i wątroby mogą być jedną z przyczyn tycia, warto zatem kontrolować stan swego zdrowia i regularnie odwiedzać lekarza. Za problemy z tyciem mogą też odpowiadać zaburzenia pracy tarczycy. W takim przypadku pojawiają się inne objawy choroby, jak znużenie i uczucie chłodu, a także problemy związane z przesuszającą się skórą.