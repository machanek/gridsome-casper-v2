---
title: Zdrowe tętnice, jak o nie zadbać?
tags: układ-krążenia, cholesterol, krążenie
category: Medycyna
excerpt: Co każdy z nas może zrobić dla dobra swoich tętnic i ukłądu krążenia?
created: 2019-10-17
image: ./images/zdrowe_tetnice_jak_zadbac.jpg
image_caption: Photo created by Freepik
author: author3
---

**Choć mówimy o nich niewiele, walka o utrzymanie ich w dobrej formie jest jedną z podstawowych zasad zdrowego życia. Nasze tętnice każdego dnia narażone są na kontakt z licznymi substancjami, które mogą doprowadzić do ich zablokowania. Co każdy z nas może zrobić dla swego dobra?**


## Zdrowe tętnice to cenny skarb. Dlaczego?

Zdrowe tętnice to sprawny przepływ krwi oraz transportowanego przez nią tlenu. W chwili, gdy tętnice zostaną zalokowane, zaczynają się poważne problemy ze zdrowiem. A ponieważ zaburzenia sercowo-naczyniowe stanowią ogromne zagrożenie dla naszego życia, powinniśmy możliwie jak najwcześniej rozpocząć walkę o utrzymanie tętnic w dobrym stanie. Wbrew pozorom nie jest to zbyt trudne zadanie, a przestrzeganie kilku prostych zasad profilaktycznych może pomóc nam w osiągnięciu rewelacyjnych efektów. O czym każdy z nas powinien pamiętać?

Przede wszystkim o tym, jak ważną sprawą dla każdego z nas jest zdrowa dieta. Jedną z najczęstszych przyczyn powstawiania problemów z tętnicami jest nieprawidłowe odżywianie się. Zbyt wiele tłuszczów i przetworzonych pokarmów. W połączeniu z siedzącym stylem życia, prowadzi to do takich problemów, jak odkładanie się na ścianach tętnic płytek cholesterolu oraz skrzepów krwi. Efekt? 

Nasze tętnice nie są w stanie dostarczyć do serca odpowiedniej ilości krwi, co skutkować może rozwojem takich chorób, jak dusznica bolesna, udar czy zawał serca. Warto zatem pamiętać o tym, by staranniej dobierać te produkty spożywcze, które trafiają na nasz talerz. Warto też zadbać o codzienną porcję ruchu oraz o to, by w naszym życiu znalazł się czas na przeprowadzanie prostych kuracji, pozwalających nam na systematyczne oczyszczanie tętnic. Co może nam pomóc?

![Problemy z tętnicami](./images/jak_oczyszczac_tetnice.jpg "Sposób na zdrwie układu krążenia")

## Jak oczyszczać tętnice?

Utrzymanie tętnic w dobrej formie nie musi być trudnym zadaniem. Nie brak przecież dodatków do diety, dzięki którym oczyszczanie tętnic staje się dziecinnie proste. Jednym z tych darów natury, dzięki którym zdrowe tętnice przestają być marzeniem, jest czosnek. Ten naturalny antybiotyk jest nie tylko silnym przeciwutleniaczem, ale i skutecznym pogromcą złego cholesterolu. 

W walce o utrzymanie tętnic w dobrej formie przydatne będą również jabłka, znane i cenione jako rewelacyjne źródło błonnika oraz flawonoidów. Włączenie ich do diety zmniejsza znacznie ryzyko wystąpienia zawału, pomaga też w utrzymaniu zgrabnej sylwetki. Innym owocem, po który warto sięgać regularnie, jest granat. A co z przyprawami? W tym gronie na wyróżnienie zasługują kurkuma oraz imbir.

> Zdrowe tętnice to gwarancja lepszego i zdrowszego życia. Im wcześniej o nie zadbamy, tym większa szansa na to, że uda nam się uniknąć wielu poważnych problemów związanych ze zdrowiem. - od autora.