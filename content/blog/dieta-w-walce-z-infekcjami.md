---
title: Dieta w walce z infekcjami?
tags: tycie, nadwaga, infekcje
category: Zdrowie
excerpt: Okres jesienno-zimowy to wielkie wyzwanie dla naszego organizmu. Jak zadbać naturalną odporność organizmu.
created: 2020-01-17
image: ./images/Dieta-w-walce-z-infekcjami.jpg
image_caption: Photo created by v.ivash on Freepik
author: author2
---

**Okres jesienno-zimowy to wielkie wyzwanie dla naszego organizmu. Jeśli chcemy przetrwać ten trudny czas, powinniśmy w porę zadbać o naturalną odporność organizmu.**

Co robić, by infekcje nie pozbawiły nas radości życia? Włączyć do swej diety te produkty, dzięki którym nasz układ immunologiczny otrzyma dodatkowe wsparcie. Jakie składniki powinny się pojawić w takim menu?

## Owoce i warzywa w okresie jesienno-zimowym

Okres jesienno-zimowy to pora roku, którą możemy przetrwać dzięki zwiększeniu ilości owoców oraz warzyw w swej diecie. Są one źródłem wielu cennych witamin oraz minerałów, dzięki którym odporność organizmu zwiększa się w naturalny sposób. Warto też sięgać po te suplementy diety, w których znajdują się dodatkowe porcje witaminy C. Ze względu na tę witaminę warto też włączyć do swej diety cytrusy, owoce porzeczki oraz dziką różę. 

To właśnie w nich znajduje się witamina, która może uchronić nas przed wieloma poważnymi problemami ze zdrowiem. Jest ona przecież jedną z najważniejszych dla naszego układu immunologicznego substancji, warto zatem zadbać o to, by w okresie największego zagrożenia infekcjami nie zabrakło jej w naszym menu. Warto też pamiętać, że nasz organizm nie jest w stanie magazynować witaminy C, zatem regularne sięganie po produkty będące jej źródłami staje się sprawą bardzo ważną dla naszego zdrowia.

## Minerały w diecie

Wielki wpływ na nasz układ odpornościowy ma też podaż żelaza, warto zatem włączyć do swego menu takie produkty, jak chude mięso czy nasiona roślin strączkowych. Doskonałymi źródłami żelaza są też ciemne kasze oraz razowe pieczywo. A co z cynkiem? I ten składnik odżywczy rewelacyjnie wspiera naturalną odporność organizmu każdego z nas. 

Jeśli chcemy, by nasza dieta dostarczała nam odpowiednich ilości tej substancji, powinniśmy możliwie jak najczęściej sięgać po takie produkty, jak jaja, ryby oraz owoce morza. Spore ilości cynku można też znaleźć w kaszy gryczanej oraz w otrębach pszennych. I one powinny częściej pojawiać się w naszym menu, szczególnie w tak trudnym dla naszego organizmu okresie, jakim jest jesień oraz zima.

